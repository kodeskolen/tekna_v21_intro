# Nettkurs: Kræsjkurs i Python programmering for lærere

## Hva er dette repositoriet?
Dette repositoriet er ment for deling av kursmateriale for kræsjkurs i programmering for lærere som arrangeres av [Tekna Realistene](https://www.tekna.no/realistene) og [Kodeskolen](https://simulakodeskolen.no/). Materialer vil legges ut etterhvert som kurset går. Her finnes ressurser og oppgaver, og vi kommer til å legge ut kode som vi ser på underveis i kurset.

Kurset går over to dager, og er et intensivkurs. Dette vil ikke være tid nok til å gi en heldekkende innføring i programmering – men vi vil dekke de mest sentrale konseptene, og hele tiden forsøke å bruke eksempler som er relevante i forhold til læreplanen i matematikk. Det kan på mange måter være et utfordrende kurs – det er mye nytt – men vi håper at du også vil synes det er interessant.

# Kursets innhold:
Dette kurset er en kræsjkurs i programmering for lær\-ere som har liten eller ingen tidligere erfaring med programmering.

I løpet av kurset vil vi gi en kort innføring i hvordan man kan bruke det tekstbaserte programmeringspråket Python som et verktøy i eget klasserom. Grunnet begrenset med tid vil vi ikke prøve å gi en heldekkende innføring i programmering, eller generelle bruksområder. Vi prøver isteden å rette oss inn mot tema som dekkes i matematikken på VGS. Vi vil ha flere oppgaveøkter. Her vil du ha muligheten til å lage dine egne dataprogram for å løse små oppgaver og du kan få hjelp av en av våre flinke undervisere om du står fast.

## Materiale
Vi har utviklet to kompendier rettet inn mot dette kurset – et for hver dag. Det første finner du [her](Dag 1/kompendium.pdf), og dekker temaene variabler, betingelser og løkker. Det andre finner du [her](Dag 2/kompendium.pdf), og her ser vi på funksjoner og plotting, samt går igjennom et konkret prosjekt for numerisk løsning av ligninger.

Presentasjonen finner dere [her](https://prezi.com/view/FCMJjsBGIXyLxEw6m6rT/).

Oppgaver for dag 1 finner du [her](Dag 1/oppgaver.pdf) – og hvis du blir fort ferdig med disse, er det også lagt ut noen [bonusoppgaver](Dag 1/bonusoppgaver.pdf) du kan prøve deg på videre. Løsningsforslagene finner du henholdsvis [her](Dag 1/oppgaver_fasit.pdf) og [her](Dag 1/bonusoppgaver_fasit.pdf).

Oppgaver og bonusoppgaver for dag 2 finner du [her](Dag 2/oppgaver.pdf) og [bonusoppgaver](Dag 2/bonusoppgaver.pdf).

Vi legger til materiale løpende, ettersom kurset holdes, og vi kommer også til å legge ut løsningsforslag for alle oppgavene til slutt.

## Ekstra ressurser:
Her har vi lagt inn et par lenker som kan være nyttige for ekstra trening.

* [Introduksjonsbok for vitenskapelig programmering i Python](https://link.springer.com/book/10.1007/978-3-030-50356-7) –
En gratis bok om vitenskapelig programmering i Python. Boken er pensum i faget *IN1900 – Introduksjon i programmering for naturvitenskapelige anvendelser*, som er et introduksjonsemne i Python-programmering ved UiO.

* [Exercises for IN1900](https://www.uio.no/studier/emner/matnat/ifi/IN1900/h20/oppgaver/oppgaveheftein1900.pdf) – Oppgavesamling for kurset IN1900

* [Project Euler](https://projecteuler.net/) – En database for hundrevis av matematikkoppgaver som lettest løses ved hjelp av programmering. Oppgavene kan løses i hvilket som helst språk.
